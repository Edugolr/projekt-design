---
author: las
published: "2017-11-29"
category:
    - Råd
...
Att vänta på vändningen kostar avkastning
==================================  
[FIGURE src="image/ratos.jpg?w=100%" class="center"]
Att äga aktier som underpresterar är inget roligt och medan de kanske kommer igång och presterar igen så har man under tiden tappat väldigt mycket. Att jämföra med vad man kunde ha fått är relevant, inte hur mycket den backat eller titta på sin anskaffningskurs. Det är inte lätt att upptäcka underpresterare tidigt och man vill ju inte agera allt för kortsiktigt heller men vissa aktier har presterat dåligt under en lång tid och de kan man överväga att kliva av i väntan på att de faktiskt bevisar att de presterar igen.

<!--more-->

Ratos är ett exempel på en aktie som presterat riktigt dåligt i många år nu. [FIGURE src="image/avkastningRatos.jpg?h=200" class="right" caption="Mindre bra avkastning"] De senaste tre åren har den backat 21 procent. Du har inte gått miste om bara 21 procent dock, du har gått miste om 63 procentenheter som är skillnaden upp till Investors avkastning för samma period. Investor har stigit 42 procent.

Oavsett om du har ett anskaffningsvärde på 15 kronor eller 120 kronor för Ratos så är detta lika illa. Titta aldrig på ditt anskaffningsvärde och blanda in det i ekvationen. Det har ingen betydelse vad man betalat. Start är alltid nuläge och man tittar på framtida potential. Nuläget är samma aktiekurs för alla. Oavsett vad man betalat för aktien så blir avkastningen den samma från nuläget till ett givet datum i framtiden.

Kommer den där surdegen vända nu och faktiskt vara det bästa för ditt kapital att vara investerad i? Svårt att veta. Även om man tror på en vändning och det faktiskt kommer en sådan så kan den vara avlägsen. Börjar surdegen prestera nu eller om 5 år? En lösning kan vara att sälja och inte gå in igen förrän den faktiskt börjat prestera igen. Under tiden har du kapitalet investerat i något som faktiskt presterar.

Investor och Ratos är bara exempel. Det finns många surdegar där ute och det finns många bolag som presterar bra. En indexinvestering som Avanza Zero kan vara ett gott alternativ till en surdeg.







[FIGURE src="image/assets.png?w=150&h=150&aro&ra=15&bgc=000000" class="left" caption="ra 15 bg"]
[FIGURE src="image/mat.jpg?w=150&h=150&aro&rb=-90" class="left" caption="rb -90"]
[FIGURE src="image/mat.jpg?w=150&h=150&r=180" class="left" caption="r 180"]
[FIGURE src="image/mat.jpg?w=150&h=150&ra=90" caption="ra 90"]

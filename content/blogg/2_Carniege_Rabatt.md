---
author: las
published: "2017-11-29"
category:
    - Tips
...
Få rabatt på Carnegie Strategifond
==================================
[FIGURE src="image/carnegie.png?w=100%" class="center"]
Det är söndag och här sitter jag och läser Privata Affärers senaste tidning. En helsida reklam för Carnegie Strategifond fastnar jag för, fonden jag ägt i PPM fram till nyligen och en fond jag överväger att investera i vanliga portföljen. Det är en blandfond och bjuder på lägre risk vilket passar mig bra.

<!--more-->

De senaste dagarna har jag spanat lite extra på den för att jag närmar mig en investering. Jag har då funnit att en fond de haft parallellt med liknande inriktning numera är exakt samma saken men billigare. De har fonden Carnegie Strategy som via Avanza "bara" har 1,1 procent avgift mot 1,5 procent som det är för Carnegie Strategifond.
[FIGURE src="image/Carniege.jpg?h=200" class="right" caption="Carniege Rabatt"]
Sedan november 2017 utgör innehavet i Carnegie Strategy till 100 procent andelar i Carnegie Strategifond. De kallar det för en feeder till Carnegie Strategifond.
Det här borde vara en sorts övergångsfas, att fonderna skall slås ihop på sikt men tillsvidare är det ju bara tacka för rabatten och investera i Strategy istället för Strategifond.
Jag har mailat bolaget och hört mig för kring det här, uppdaterar här med info när jag får svar.

Uppdatering 2017-12-18:
Carnegie svarar:
"I och med att fonderna har olika legala säten kommer de aldrig att kunna slås samman.
Därför kommer de att fortsätta på det vis de fungerar nu, det vill säga att Strategy köper fondandelar i Strategifonden.
Det som kan vara värt att påpeka är att de i själva verket har nära på identisk förvaltningsavgift om man tittar på den effektiva förvaltningsavgiften.
Detta beror på att Luxembourg baserade fonder särskiljer på vissa avgiftsslag och därför inte härleder allt till förvaltningsavgiften på de vis Sverigebaserade fonder gör.

Med det sagt har alltså Avanza ingen rabatt på fonden. Och vi kommer höra av oss till dem och meddela att informationen på deras hemsida verkar behöva uppdateras.

För att slutligen svara på din fråga angående fonderna är det alltså ingen skillnad på de två fonderna och det finns ingen tidsplan att stänga ner Strategy."

Ingen rabatt att tala om här med andra ord. Sak samma om man äger Strategifond eller Strategy.
